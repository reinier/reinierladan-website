# Dus zo’n iPad is eigenlijk gewoon een computer?

Ik geloof dat steeds meer mensen, [dankzij de nieuwe iPad](https://www.apple.com/nl/ipad-pro/), gaan inzien wat Apple zelf al jaren roept: **de iPad is een serieus alternatief voor een ‘computer’ omdat het zelf gewoon een ‘computer’ is**. Deze nieuwe generatie iPad ziet er, in combinatie met de keyboard cover, ook wat meer uit als een standaard laptop nieuwe stijl zoals bijvoorbeeld de Surface laptop van Microsoft. De nieuwe manier van het opbergen, opladen en koppelen van [de nieuwe Apple Pen](https://www.apple.com/nl/apple-pencil/) is veel gebruiksvriendelijker dan zijn voorganger en [de nieuwe keyboard cover](https://www.apple.com/nl/smart-keyboard/) ziet er degelijk uit en is weer een stapje flexibeler dan zijn voorganger. Echt een hele fijne stap voorwaarts. 

Dit jaar heb ik al een aantal keer enkel mijn iPad meegenomen naar mijn huidige klus. Ik doe dan wel geen programmeer of design werk op het moment, er zijn nog steeds een hoop verschillende dingen waar ik een computer voor gebruik en de iPad kan dat prima en vaak zelfs beter dan een Mac.

Waar ik benieuwd naar ben is of je vanuit een app de nieuwe USB-C poort kan aanspreken waarmee allerlei hardware ineens compatible zou kunnen worden. Zo zou een LaCie app in kunnen haken op de Bestanden app en zo een externe (USB-C) disk daarin naar voren kunnen laten toveren. Apple heeft zo geen gezeur met drivers en ontwikkelaars kunnen hun lol op met custom hardware.

Andere dingen die vandaag zijn gelanceerd:

- [Nieuwe MacBook Air](https://www.apple.com/nl/macbook-air/): beetje rare line-up nu met de MacBook die ook nog steeds verkocht wordt maar als je niet al teveel power nodig hebt en een (Mac) laptop wilt kopen dan is de nieuwe Air een no-brainer.
- [Nieuwe Mac Mini](https://www.apple.com/nl/mac-mini/): eindelijk weer eens wat liefde voor de Mac Mini. Ik zou ‘m zelf niet zo snel aanschaffen maar dit is een prima instapmodel voor als je de Mac eens wilt verkennen.

_PS. dit stuk is helemaal geschreven en gepubliceerd op een iPad, uiteraard._