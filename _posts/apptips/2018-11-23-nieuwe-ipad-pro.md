---
layout: post
title:  "Ervaring met de nieuwe iPad Pro"
categories: ios
tags: ipad, ipad pro
---

Ik heb [de nieuwe iPad](https://www.youtube.com/watch?v=tUQK7DMys54) nu een tijdje en wát een mooi ding is dat. Het heeft me de motivatie gegeven om echt eens serieus tijd te stoppen in _tekenen_. Zeker toen ik de video [Reasons Why You Should Start Drawing](https://www.youtube.com/watch?v=ASiVYLdeAaA) zag was ik om. [Op mijn Instagram](https://instagram.com/reinierladan) zie je wat voorbeelden van wat ik tot nu toe heb gemaakt. [Overigens kun je prima een video editen op de iPad](https://www.youtube.com/watch?v=-ZpsliNmJLo). Wat nou ‘consumptie-apparaat’? Met een beetje hulp [consumeert een iPad tegenwoordig zelfs een hele Mac Mini](https://youtu.be/lqLR20jh9Qk).

Niet alles is pais en vree in Applewereld: [Het probleem met 3D Touch op een iPhone](https://sixcolors.com/post/2018/11/amazement-at-ios-cursor-movement-shortcut-says-a-lot-about-discoverability/) is dat de dingen die ermee kunnen niet makkelijk ontdekt kunnen worden. Ik hoor weleens geluiden van mensen dat het dan maar weg moet maar dat zou ik zelf geen fijne oplossing vinden. Ik gebruik 3D Touch namelijk best vaak. Het is misschien een beter plan als Apple [de ontdekbaarheid van 3D Touch verhoogt en dat dat kan laat Eliz Kılıç hier zien](https://medium.com/@eliz_kilic/how-apple-can-fix-3d-touch-2f0ca5ea589e).

En over Apple gesproken: check [deze prachtige reclame voor Apple en creatief zijn in het algemeen](https://www.youtube.com/watch?v=3dJCroCMBPM). Er is ook een [erg mooie Making Of van](https://www.youtube.com/watch?v=ab3mZateax4) waarin ik pas doorkreeg dat de reclame maar deels digitaal geanimeerd is.