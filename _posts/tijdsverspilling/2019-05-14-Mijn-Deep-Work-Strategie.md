---
title:  "Mijn 'deep work' strategie"
date: 2019-05-14 14:00 +0200
image: https://reinierladan.nl/assets/deep-work.jpg
description: Er zijn verschillende strategieën om deep work in je leven te brengen. Dit is mijn favoriete manier.
---

![Stapel boeken, waaronder Deep Work](https://reinierladan.nl/assets/deep-work.jpg)

Recent heb ik [het boek Deep Work van Cal Newport](https://www.goodreads.com/book/show/25744928-deep-work) gelezen over, je raadt het al, ‘deep work’. Door alle afleiding om ons heen en de hedendaagse werkcultuur komen we, volgens het betoog van Cal, niet meer toe aan diep, waardevol werk. En daarmee is het doen van zulk soort werk een _unique selling point_ geworden en als freelancer vind ik dat een interessant gegeven.

Na het lezen van het boek kwam ik [deze blogpost tegen waarin de vier soorten strategieën, die Cal in zijn boek opvoert, beschreven staan om ‘deep work’ in je leven te integreren](https://medium.com/the-mission/4-strategies-to-produce-deep-meaningful-work-d9aafc3d32e3).

- **Monastic** – _“This philosophy attempts to maximize deep efforts by eliminating or radically minimizing shallow obligations.”_
- **Bimodal** – _“This philosophy asks that you divide your time, dedicating some clearly defined stretches to deep pursuits and leaving the rest open to everything else.”_
- **Rhythmic** – _“This philosophy argues that the easiest way to consistently start deep work sessions is to transform them into a simple regular habit.”_
- **Journalistic** – _“in which you fit deep work wherever you can into your schedule.”_

Mijn favoriete strategie is de _Rhythmic_ waarin je elke dag tijd vrijmaakt om aan ‘deep work’ te doen. Niet dat het altijd lukt hoor, maar het is wel mijn streven.

Deze strategie past erg goed bij mijn huidige productiviteitssysteem waarin ik mijn agenda gebruik om echt alles een plek te geven. Als ik mijn week ga plannen zorg ik er voor dat ik elke dag een blok van minimaal twee uur vrijmaak om aan een belangrijk project te werken.

Is dit iets wat niet past in jouw werkagenda dan is het misschien goed om eens met je manager te praten om te bespreken dat je niet toe komt aan geconcentreerd, waardevol werk. Ik denk dat de manager je hier dan wel bij wilt helpen. Zo niet, dan zou ik me eens gaan afvragen of waardevol werk wel op prijs wordt gesteld.

_Foto bij deze post is van [Jeroen den Otter via Unsplash](https://unsplash.com/photos/1SA__aN_I2U)_