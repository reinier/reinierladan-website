---
title:  "Verhaal Privacydraken Bloedgeld"
image: https://reinierladan.nl/assets/82-verhaal-privacydraken-bloedgeld.jpg
description: "Jelmer Mommers en z'n klimaatramp, wat te doen met vlees eten en de privacydraken Google en Facebook"
date: 2019-06-21 08:00 +0200
---

Hi, Reinier hier,

Afgelopen weekend las ik het boek [Hoe Gaan We Dit Uitleggen?](https://www.goodreads.com/book/show/45168480-hoe-gaan-we-dit-uitleggen) van Jelmer Mommers over de klimaatramp waar we met z’n allen inzitten. Er liggen zoveel kansen voor de overheid, organisaties en wij als individuen dat we bijna keuzestress zouden moeten krijgen van de mogelijkheden om [het tij](https://www.washingtonpost.com/weather/2019/06/14/arctic-ocean-greenland-ice-sheet-have-seen-record-june-ice-loss/) te keren. Het boek heeft me doen inzien dat de beweging in positieve richting steeds groter wordt en dat deed me goed. Zo wonen we hopelijk over een tiental jaar [allemaal in The Shire](https://www.vice.com/en_us/article/vbngmd/decentralized-microgridding-can-provide-90-of-a-neighborhoods-energy-needs-study-finds?fbclid=IwAR0_yRAmZuvLpfmhEGJDS49yhHja84pUNQyVxwasbvozdu6V8Wiqgdql0Tg).

Iets anders dat me goed deed: [deze video over hoe een ‘standaard’ verhaal in elkaar zit](https://youtu.be/oP3c1h8v2ZQ). Uiteraard zijn er uitzonderingen maar toch kun je zo’n 82% van alle verhalen op dat stramien plotten. De video werd vertoond in [de presentatie van Steph Troeth op CSS Day 2019](https://youtu.be/bpVBwmW4dWk) over de kracht van verhalen. Mijn take-away uit die presentatie: _verpak informatie in een verhaal en mensen kunnen het veel beter onthouden_.

Dat heb ik nog niet heel praktisch toegepast in de nieuwste Appels en Peren Show maar dat kun je zelf beoordelen door ‘m te luisteren: [40 Kilobyte destijds That Bohn Song](https://appelsenperenshow.nl/aflevering/2019/6/19/168-40-kilobyte-destijds-that-bohn-song).

🐉

[Maciej Cegłowski over de privacydraken die Facebook en Google zijn geworden](https://idlewords.com/2019/06/the_new_wilderness.htm):

> No two companies have done more to drag private life into the algorithmic eye than Google and Facebook. Together, they operate the world’s most sophisticated dragnet surveillance operation, a duopoly that rakes in nearly two thirds of the money spent on online ads. You’ll find their tracking scripts on nearly every web page you visit. They can no more function without surveillance than Exxon Mobil could function without pumping oil from the ground.

Het hele stuk kon ik alleen maar ja knikken. Het lezen meer dan waard dus.

🐖

[Artikel ‘Bloedgeld’ in Quote](https://blendle.com/shared/eyJuIjoiUmVpbmllciIsImEiOiJibmwtcXVvdGUtMjAxOTA2MTgtZjc4NTQzMTEyZjAiLCJ1IjoiMTdmNjY5ZjgtZWEwYy00ODMxLTg0MDktNzYxZTQ1NGIyZmNiIn0.qgrHVaXcPk2Z_iw7M_41mhf5eVWlLk7HF5YqKscBI3w) (Blendle link, eerste zoveel kliks zijn gratis):

> Veel dierenvreugde is er dus niet te vinden in de rijkenlijst. Vrijwel alle dierenhandelaren zagen hun vermogen in 2017 lekker stijgen, maar uit onze inventarisatie blijkt dat het welzijn van hun dieren niet steeg.

Er staan heel wat bedrijven uit de vleesindustrie in de Quote 500 en de Quote vond het wel een goed idee om eens in het dierenwelzijn van deze miljoenenbedrijven te duiken. Maar wat blijkt (je verwacht het niet…), geld is nog altijd véél belangrijker dan een kleine investering in dierenwelzijn.

Mij heeft het even geduurd voordat ik compleet vleesloos door het leven ging (zelfs 10 jaar samenwonen met een vegetariër maakte me nog niet 100% vleesloos) maar een combinatie van klimaatramp, dierenwelzijn en persoonlijke gezondheid hebben me er toch toe weten te zetten. En dat gaat nu al een half jaar prima. Probeer het eens en eet om te beginnen bijvoorbeeld alleen in het weekend vlees.

### Oproepjes

- Mindwave, een dagboek voor founders & makers, is op zoek naar early adopters. Met Mindwave leg je jouw ondernemende reis vast en inspireer je anderen met authentieke verhalen, rechtstreeks uit je dagboek. Volg Marcel's reis '[Build a sustainable Mindwave](https://mindwave.app/journeys/build-a-sustainable-mindwave-D1lAJl)' en test het zelf. Alle feedback is welkom.

**Zelf een oproepje plaatsen?** Voor maar een tientje laat je je oproepje lezen aan _de meer dan 1000 intelligente en geïnteresseerde lezers van de 82% nieuwsbrief_.

🌟 [Plaats een oproepje in een volgende editie](https://forms.82procent.nl)

### Iets te luisteren

Sinds deze week ben ik begonnen aan [de podcastserie 13 Minutes To The Moon](https://www.bbc.co.uk/programmes/w13xttx2/episodes/downloads). De serie is in handen van de BBC en dus (zoals je kan verwachten van ze) erg goed gemaakt. De podcast gaat over wat er voor nodig was om in 1969 naar de maan te gaan. Een ongelooflijk verhaal natuurlijk waar we wat van kunnen leren in deze tijd. Het gebeurt niet zo vaak meer dat er zoiets episch wordt ondernomen door een complete natie.

### WVTTK

- [Apollo 11 in Real-time](https://apolloinrealtime.org/11/)
- [Ireland to ban new petrol and diesel vehicles from 2030 ](https://www.bbc.com/news/world-europe-48668791)
- [Mental Models I Find Repeatedly Useful](https://medium.com/@yegg/mental-models-i-find-repeatedly-useful-936f1cc405d)
- [Five Models for Making Sense of Complex Systems](https://medium.com/@cwodtke/five-models-for-making-sense-of-complex-systems-134be897b6b3)
- [You Care More About Your Privacy Than You Think](https://www.nytimes.com/2019/06/11/opinion/privacy-facebook-sexting.html)
- [Mister Gotcha](https://thenib.com/mister-gotcha)
- [Facebook reveals Libra, its momentous new crypto, to the world](https://decrypt.co/7502/facebook-libra-coin-cryptocurrency-launch-calibra)
