# Biosphere Bek Strategie

Afgelopen maandag is het laatste deel van seizoen 1 Hoe Krijg Je Het Voor Elkaar van start gegaan. [In aflevering 7 heb ik een gesprek met Rick Pastoor over de accountability partner](https://hoekrijgjehetvoorelkaar.nl/shownotes/2019/03/04/s01e07). Hoe vind je zo iemand en wat bespreek je met diegene?

📟

> Our species has not only reshaped its planet’s biosphere, but is in the middle of engendering changes to its terrain, oceans and climate on a scale only asteroid impacts or centuries of apocalyptic volcanic eruptions previously equalled.

Nee, dit komt niet uit de zoveelste rant over het klimaat (al kunnen er daar niet genoeg van zijn), dit komt uit het artikel [Technology in deep time: How it evolves alongside us](http://www.bbc.com/future/story/20190207-technology-in-deep-time-how-it-evolves-alongside-us?utm_source=densediscovery&utm_medium=email&utm_campaign=newsletter-issue-24) van de BBC. Tom Chatfield zet de geschiedenis van technologie in een iets ander licht dan je normaal hoort. Het inzicht dat technologie niet alleen om de twee jaar twee keer zo snel wordt maar dat wij als mensheid daarmee ook twee keer zo langzaam worden is iets om even over na te denken.

🤼‍♂️

Gelukkig hoef je in 2019 niemand meer uit te leggen dat het niet okay is om een willekeurig iemand midden op straat op z’n bek te rammen. Iedereen snapt dat dat meer ellende en verdriet oplevert dan als je dat niet doet. Het is _common sense_ om niet zomaar iemand [een muilpeer](https://nl.wiktionary.org/wiki/muilpeer) te geven.

Net zo common sense als iemand niet op z’n bek rammen is het voor mij om [digitale producten toegankelijk en inclusive](https://inclusivedesignprinciples.org/nl/) te maken. Daar komen echter wel altijd vragen over zoals _“waarom zouden we dat doen?”_ en _“wat kost dat allemaal wel niet?”_ of _“het zijn maar een handvol mensen die de app anders niet kunnen gebruiken, moeten we ons daarop concentreren?”_. Het is voor mij nogal vanzelfsprekend om mensen niet buiten te sluiten van je product maar daar denkt nog niet iedereen hetzelfde over helaas. En ik snap dat ook wel weer, want het is iets waar even een kwartje voor moet vallen en waar je dus de tijd voor moet nemen om het je te beseffen.

Het komt nog te vaak voor designers [iets ogenschijnlijk slims denken te ontwerpen maar wat uiteindelijk bloedirritant is voor veel mensen](http://bradfrost.com/blog/post/dont-get-clever-with-login-forms/). Een standaard oplossing is vaak gewoon de beste.

Naast inclusiviteit kun je met [het verbeteren van de performance van je website of app ook nog eens het klimaat een handje helpen](https://timkadlec.com/remembers/2019-01-09-the-ethics-of-performance/). Daarmee is het verbeteren van de snelheid van je website of app ineens **een ethische kwestie** geworden en is het kostenplaatje een stuk minder interessant. De vraag moet dan eigenlijk worden: gaan we dit product _goed_ maken of gaan we dit product _niet_ maken?

Mocht je hier wat advies over willen als professional of organisatie, zorg dan [dat je Peter van Grieken erover te pakken krijgt](https://frozenrockets.nl).

📱

[Vorige week schrijf ik al over telefoonverslaving](https://reinierladan.nl/2019/02/27/telefoonverslaving) maar wat ik er niet bij vermelde was welke strategie _ik_ volg om niet gevangen te zitten in mijn telefoon.

Mijn strategie is eigenlijk vrij simpel. _Maak gewoon minder mogelijk met je telefoon._ Dingen die ik **niet** op mijn telefoon doe:

- Social media. Dat betekent dus geen Twitter, Facebook, LinkedIn, Instagram, etc. en vooral die laatste doet pijn want er is geen alternatief op een ander device aanwezig.
- E-mail. Dat doe ik nu al een paar maanden niet meer op mijn telefoon en de wereld staat nog steeds niet in brand.
- Groepscommunicatie zoals Slack. WhatsApp is wat dat betreft wat moeilijker maar ik heb groepschats _altijd_ gemute.

### De drie tools van [Mike Verbruggen](https://www.slmmr.nl)

![Mike Verbruggen](/assets/drie-tools/mike-verbruggen.jpg)

Voorheen was ik werkzaam als interactie ontwerper. Tegenwoordig coach ik ondernemers 1 op 1 bij het organiseren en automatiseren van hun werk.

#### [Keyboard Maestro](https://www.keyboardmaestro.com/)

Dit is mijn Mac Wonder Tool. Ik heb toetsen combinaties om mijn meest gebruikte webapplicaties mee te open. Letter combinaties om veel gebruikte tekst snippets op te roepen. Je kunt zelf acties aan je wifi netwerk koppelen. Je moet wel even door de old-school interface heen kijken maar dit programma is grenzeloos handig.

#### [Alfred](https://www.alfredapp.com/)

Nog een Mac app waar ik niet zonder kan. Ik heb deze app ipv Apple's eigen Spotlight app. Dus met CMD spatie krijg ik een zoekbalk waar ik opdrachten in kan voeren om even snel iets opzoeken in Google of een login op te zoeken in 1Password. Ook de knip en plak historie van deze app is legendarisch. Ik kan tot een maand terug kijken in wat ik met CMD C gekopieerd heb. Ik gebruik deze heb tussen de 20 en 80 keer per dag.

#### [Integromat](https://integromat.com)

Wat Keyboard Maestro doet op mijn Mac doet Integromat voor mij op het internet. Ik gebruik best veel online tools en met Integromat laat ik die allemaal met elkaar samenwerken. Ik krijg bijvoorbeeld vaak van Apple facturen in de vorm van een mail. Deze worden door Integromat automatisch omgezet naar een pdf en naar mijn boekhouding in MoneyBird gestuurd.

### Oproepjes

- Op 10 juni komt niemand minder dan Sara Soueidan [haar workshop Accessible UI Patterns](https://academy.frozenrockets.nl/workshop/accessible-ui-patterns-10-june) geven in Den Haag. Ben je frontend developer en wil je leren hoe je componenten bouwt met accessibility als uitgangspunt? Dan is deze workshop voor jou!
- Snapt je buurvrouw Wordpress niet? Stuur haar naar de Websitemachine. Daar activeert ze [makkelijk een mooie website](https://www.websitemachine.nl/?campaign=82procent) en vult 'm met een simpel CMS. Hulp van een mens is inbegrepen in het abonnement. Buurvrouw blij, en jij van het gezeur af.
- [Use Journal](https://usejournal.com/?r=mrhpU) is een nieuw soort Pocket of Instapaper maar eigenlijk weet ik het niet want ik heb nog geen toegang tot de Beta. Toch ziet het er interessant genoeg uit om het te delen. Zet jezelf ook op de beta-lijst via de link.

De betaalde oproepjes zorgen ervoor dat de schoorsteen blijft roken op het 82% hoofdkantoor. Gebruik ze om je product of dienst te promoten of als je iets anders wilt laten weten aan _de meer dan 1000 intelligente en geïnteresseerde lezers van de 82% nieuwsbrief_.

➡️ [Plaats een oproepje in een volgende editie](https://forms.82procent.nl)

### OH Op Twitter

> I saw a guy at Starbucks today. No iPhone. No tablet. No laptop. He just sat there. Drinking coffee. Like a Psychopath. – [@SulzAli, 5 mrt. 2019](https://twitter.com/SulzAli/status/1102738936047300609)

### Verder ook nog interessant

- [How badly are we being ripped off on eyewear? Former industry execs tell all](https://www.latimes.com/business/lazarus/la-fi-lazarus-glasses-lenscrafters-luxottica-monopoly-20190305-story.html)
- [The data brokers quietly buying and selling your personal information](https://www.fastcompany.com/90310803/here-are-the-data-brokers-quietly-buying-and-selling-your-personal-information)
- [Machine Learning for Beginners: An Introduction to Neural Networks](https://victorzhou.com/blog/intro-to-neural-networks/)
- [TLDR Stock Options](https://tldroptions.io/)
- [Delete Never: The Digital Hoarders Who Collect Tumblrs, Medieval Manuscripts, and Terabytes of Text Files](https://gizmodo.com/delete-never-the-digital-hoarders-who-collect-tumblrs-1832900423)
- [The Growth Stacks of 2019](https://segment.com/blog/the-growth-stacks-of-2019/)