---

layout: home
class: page-home
title: Reinier Ladan
pagination:
  enabled: true
  category: general
description: Reinier Ladan is naast freelance ontwerper en product owner ook podcaster, schrijver en bovengemiddeld geïnteresseerd in slim en efficïent werken.

---

# Reinier Ladan in 1 minuut

## Freelance

Als [freelance (interaction/ux) designer en product owner](/freelance) help ik organisaties bij het opstarten en verbeteren van digitale producten en diensten. De afgelopen jaren heb ik onder andere gewerkt voor de NOS, NPO, Sanoma, NLZiet, FOX Sports, NRC en Schiphol. Ik heb de eerste NOS app ontworpen, diverse websites van de Publieke Omroep samengebracht onder NPO.nl en stond ik aan het roer van de Schiphol app.

## Podcasts

In 2011 startte ik samen met Wietse Hage [de Appels en Peren Show](https://appelsenperenshow.nl), een podcast over technologie, media en cultuur. Het is inmiddels een van de meest succesvolle technologiepodcasts van Nederland met zo’n 20.000 vaste luisteraars en een levendige community. In de podcast [Hoe Krijg Je Het Voor Elkaar?](https://hoekrijgjehetvoorelkaar.nl) zoek ik uit hoe mensen slim en efficiënt kunnen werken.

## Inspirerende spreker

Je kan me [inhuren als spreker](/spreker), dan vertel ik bijvoorbeeld over slim en efficiënt werken of over het maken van een podcast met beperkte middelen. En voor wie app-tips wil ontvangen en op de hoogte wil blijven van de meest actuele inzichten over productiviteit is er [de wekelijkse 82% nieuwsbrief](/82procent-nieuwsbrief/).

## Reinier Ladan privé

Naast schrijven en het maken van podcasts hou ik van [boeken lezen](https://www.goodreads.com/user/show/22724505-reinier-ladan), lekker eten (geen vlees) en naar films kijken. Ook ga ik graag golfen, breng ik uiteraard veel tijd door met mijn vrouw en twee kinderen en [deel ik graag van alles online](/links).
